Naziv potiče od grčke složenice oikonomia, koja je nastala od reči oikos (kuća, gazdinstvo) i nomos (pravilo, red, zakon), pa tako označava pravila o radu u gazdinstvu (odnosno veštinu priređivanja). 
Označava i ekonomske nauke uopšte, to jest naučne discipline koje analiziraju odnose među ljudima: privredni sistem, ekonomska  politika, finansije, investicije, privredna istorija, ekonomska geografija... 
1.	Teorijska ekonomija – bavi se pojedinačnim i opštim privrednim pojavama, ali na nivou visokog stepena apstrakcije. Nezavisno od zemlje, bilo kakvih uslova i privrede, proučava i objašnjava privrednu stvarnost i svojim zaključcima dolazi do opštih zajedničkih pravilnosti čime se otkrivaju ekonomske zakonitosti (u konkretnoj praksi nalaze ono što je svojstveno svim privredama).
2.	Primenjena ekonomija – koristi ekonomske zakonitosti i posmatra društvo u datom periodu i vremenu, pa daje najbolja praktična rešenja za konkretne probleme i dolazi do najboljih uputstava za vođenje pravilne ekonomske politike na mikro i makro nivou
Lajonel Robins je u svom delu Esej o prirodi i značaju ekonomske nauke dao definiciju: Ekonomija je nauka koja proučava ljudsko ponašanje kao odnos između ciljeva i oskudnih sredstava koja su podobna za alternativne upotrebe. 
Ključni pojmovi su oskudnost i izbor, a da bi ljudsko ponašanje bilo ekonomska aktivnost, potebno je ispuniti sledeće uslove: da postoji više ciljeva, da se ciljevi razlikuju po stepenu i značaju prioriteta; da su sredstva za ostvarivanje tih ciljeva ograničena, da ona imaju više alternativnih upotreba.
1.	Pozitivna ekonomija – nema vrednosnih sudova i ideoloških političkih opredeljenja, naučno objašnjava kako privreda funkcioniše, daje predviđanja za promene, odnosno opisuje, analizira i objašnjava ekonomsku stvarnost kakva ona jeste.
2.	Normativna ekonomija – u analizu uvodi etičke kodekse i politička uverenja, daje mišljenja, preporuke i praktične savete za vođenje ekonomske politike. 
Predmet ekonomije je svaka ljudska delatnost u kojoj se susreće problem ograničenih sredstava za realizaciju ciljeva, a zadatak je postizanje maksimalne efektivnosti ili minimalizacija troškova. 